Psalm 85

1. HEER, U was liefdevol voor IsraÃ«l.
U gaf uw land weer vrede en herstel.
Al zondigde uw Jakob veel en zwaar,
U nam de schuld weg, keek er niet meer naar.
U schonk genade, geen verdiende straf.
Uw woede wendde U volledig af.
Red ons ook nu, kwel ons niet eindeloos.
Kijk ons weer aan en wees niet langer boos.

2. U blijft toch niet vol woede voor altijd?
Toon ons uw goedheid en genegenheid.
Laat ons herleven en bevrijd ons weer,
dan brengt uw volk U vrolijk dank en eer.
Ik heb mijn oor te luisteren gelegd
om duidelijk te horen wat U zegt:
wie met U leven biedt U vrede aan,
wanneer zij niet dezelfde fout begaan.

3. God redt zijn volk, zijn eer komt in ons land.
Dan gaan de trouw en waarheid hand in hand.
Hij woont bij ons als recht de vrede kust.
De liefde groeit en bloeit naar hartenlust.
Gerechtigheid daalt uit de hemel neer.
De aarde schenkt het goede van de HEER:
het land geeft vrucht, de oogsten zegent Hij.
Recht snelt vooruit en maakt zijn wegen vrij.

Jan Pieter Kuijper