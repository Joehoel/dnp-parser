Psalm 124

1. Was er geen hulp gekomen van de HEER,
- blijf, IsraÃ«l, dit zeggen keer op keer -
was Hij voor ons niet in de bres gaan staan,
dan hadden wij geen hoop, geen toekomst meer;
dan zouden wij ten onder zijn gegaan.

2. Zonder Gods hulp was er een ramp gebeurd,
dan hadden vijanden ons wreed verscheurd,
dan werd hun stroom van woede onze dood;
het woeste water had ons meegesleurd.
Maar, prijs de HEER, Hij redde uit de nood!

3. Wij vluchtten uit de val die was gezet,
zoals een vogel vrijkomt uit een net.
Het net ging stuk en wij zijn losgeraakt.
In naam van Hem, de HEER, zijn wij gered;
Hij helpt ons, Hij die alles heeft gemaakt.

Jan Pieter Kuijper