Psalm 43

1. Heer, doe mij recht; kom tussenbeide,
mijn God, op wie mijn hart vertrouwt.
Waarom laat U mij zolang lijden
door mensen die bedrog verspreiden?
Waarom heb ik het zo benauwd
en word ik uitgejouwd?

2. Heer, zend uw licht, laat mij ervaren
dat U mij naar uw woning leidt.
Wanneer ik kom bij uw altaren,
zal ik U prijzen bij de snaren.
Dan uit ik al mijn dankbaarheid,
omdat U mij bevrijdt.

3. Mijn ziel, waarom zo neergebogen?
Waarom onrustig, vol verdriet?
Hoop op de Heer, houd Hem voor ogen.
Hij zal je eenmaal weer verhogen.
Ik zal Hem eren met een lied,
mijn redder die mij ziet.

Arie Maasland