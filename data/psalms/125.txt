Psalm 125

1. Wie op de HEER bouwt in zijn leven
staat stevig dankzij Hem
zoals Jeruzalem.
Door bergen wordt die stad omgeven;
zo zal de HEER ook voor gevaren 
zijn volk bewaren.

2. Het kwaad zal niet voorgoed regeren
in het beloofde land;
de misdaad houdt geen stand.
God laat op tijd de kansen keren.
Hij laat zijn mensen niet hun handen 
aan onrecht branden.

3. HEER, geef wie eerlijk is uw zegen;
doe aan de goeden goed,
maar straf wie onrecht doet.
Verjaag wie kiest voor kronkelwegen.
Wil aan uw IsraÃ«l een leven 
in vrede geven!

Adriaan Molenaar