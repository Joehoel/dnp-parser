Psalm 12

1. Help HEER, de liefde en de trouw ontbreken!
Oprechte mensen zijn een zeldzaamheid.
Het lijkt normaal om leugentaal te spreken;
misleiding en bedrog zijn wijdverbreid.

2. HEER, wil die huichelaars de mond toch snoeren.
Ze roepen boordevol met eigenwaan:
‘Wij winnen door het hoogste woord te voeren.
Wij zijn de sterkste, niemand kan ons aan.’

3. ‘Ik hoor de kreten van de armen klinken.
Nu sta Ik op en red wie onrecht lijdt’,
zo spreekt de HEER. Als zuiver zilver blinken
zijn woorden in een trouweloze tijd.

4. Laat leugenaars het laatste woord niet krijgen.
Bescherm wie arm en zwak zijn, trouwe HEER.
Het onrecht blijft aan alle kanten dreigen.
Verdorvenheid verbreidt zich meer en meer.

Adriaan Molenaar