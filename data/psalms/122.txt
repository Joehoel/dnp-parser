Psalm 122

1. Ik spring van blijdschap op wanneer
vrienden mij vragen mee te gaan â€“
Jeruzalem, ik kom eraan;
ik sta al klaar, huis van de HEER!
Vol vrolijkheid ga ik op pad.
Mijn lied zwelt aan als ik de stad
met eigen ogen kan bekijken.
We gaan verheugd de poorten door.
De lofzang van het pelgrimskoor
weerklinkt tot wij Gods huis bereiken.

2. Jeruzalem toont mij haar pracht:
een oogverblindend meesterwerk.
De stadsmuur is massief en sterk,
een teken van Gods trouw en macht.
De stammen komen daar elk jaar
door God genodigd bij elkaar
om Hem te danken en te eren.
Daar zijn de zetels neergezet,
daar troont sinds David recht en wet;
van daaruit zal de HEER regeren.

3. Bid dat de HEER zijn vrede geeft,
Jeruzalem van rust geniet,
haar vestingwal bescherming biedt,
wie van haar houdt in welvaart leeft.
Het is voor elk familielid
en voor mijn vrienden dat ik bid
om voorspoed, veiligheid en vrede.
Maar om Gods huis is het vooral
dat ik voor Sion bidden zal, 
de mooiste stad van alle steden.

Jan Pieter Kuijper