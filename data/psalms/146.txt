Psalm 146

1. Halleluja! Heel mijn leven
loof en prijs ik God, de HEER.
Hem wil ik mijn liefde geven,
al mijn dank en al mijn eer.
Zingen zal ik levenslang,
elke dag die ik ontvang.

2. Macht van mensen heeft geen waarde;
zoek daarin geen zekerheid.
Mensen sterven, worden aarde;
snel zijn ze verleden tijd. 
Als ze op een dag vergaan
is het met hun macht gedaan.

3. Wie op Jakobs God blijft bouwen,
wie de HEER als helper heeft,
kent geluk en kan vertrouwen
op zijn God die redding geeft.
Hij schiep hemel, zee en land;
wat Hij heeft beloofd houdt stand.

4. Hij doet recht en zal bevrijden
wie niet weet wat vrijheid is,
voedt royaal wie hongerlijden,
redt uit de gevangenis.
Blinde ogen opent Hij;
wie gebukt gaat, staat Hij bij.

5. Hij beschermt de vluchtelingen,
heeft wie eerlijk leven lief.
Weduwen zien zegeningen,
wezen geeft Hij perspectief.
Maar de levensweg loopt dood
van wie doen wat Hij verbood.

6. Eeuwig zal de HEER regeren,
alle generaties door.
Sion, kom je koning eren;
vorstelijk gaat Hij ons voor.
Geef je vrolijkheid een stem;
halleluja â€“ zing voor Hem!

Adriaan Molenaar/Jan Pieter Kuijper