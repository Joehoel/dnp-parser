Psalm 143

1. HEER, toon uw trouw en hoor mij smeken.
Luister, geef mij een levensteken.
Klaag mij, uw dienaar, toch niet aan.
Kiest U ervoor om recht te spreken,
wie kan die vuurproef dan doorstaan?

2. De vijand heeft mij voortgedreven.
Hij haalt mij neer, vertrapt mijn leven;
ik woon al bijna in de dood.
Geschokt ben ik, vol angst en beven;
mijn hart bezwijkt in diepe nood.

3. Ik mijmer over vroeger dagen:
toen heeft uw liefde mij gedragen,
toen bracht U wonderen tot stand.
HEER, zie mij staan met al mijn vragen;
mijn ziel is droog als dorstig land.

4. HEER, breek het bange duister open.
Nog altijd blijf ik op U hopen;
stil met uw liefde mijn verdriet.
Wijs mij de weg die ik moet lopen.
Ik zoek naar U, verlaat mij niet.

5. Verlos mij, HEER, wil mij bevrijden
van vijanden die mij bestrijden.
Maak mij gehoorzaam, ga mij voor. 
God, laat uw goede Geest mij leiden
in een geÃ«ffend, veilig spoor.

6. Bescherm mij, HEER, blijf op mij letten.
Wil mij weer in de ruimte zetten.
Verhoog uw naam en doe mij recht.
Maak met de vijand korte metten.
Verhoor mij, HEER, ik ben uw knecht.

Arie Maasland