Psalm 133

1. Wat goed is het om eensgezind te leven,
om liefde te ontvangen en te geven,
als broers en zussen bij elkaar.
Het is als olie op AÃ¤rons haar
die heerlijk ruikt, zijn weg zoekt naar omlaag
en neervalt op zijn baard en kraag.

2. Als morgendauw is het, als zachte regen,
die neerdaalt van de Hermon als een zegen
op Sions hoogverheven top.
Daar woont de HEER, daar bloeit de liefde op.
Daar geeft Hij wie in vrede samenleeft
een toekomst die geen einde heeft.

Adriaan Molenaar/Jan Pieter Kuijper