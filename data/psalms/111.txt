Psalm 111

1. Met heel mijn hart prijs ik de HEER.
Groots is zijn werk, aan Hem de eer!
Ik zal in zijn gemeente zingen.
Kijk goed naar wat Hij heeft gedaan:
zijn macht is groot, zijn recht blijft staan.
De HEER doet schitterende dingen.

2. Hij wil dat niemand ooit vergeet
wat Hij in zijn genade deed.
Zijn trouw laat Hij voor altijd blijken.
Zijn volk kreeg volop proviand.
Hij bracht hen in een eigen land;
wie daar eerst woonden, moesten wijken.

3. De HEER is eerlijk en oprecht
in wat Hij doet, in wat Hij zegt.
Hij gaf zijn wet voor alle tijden.
Bij zijn verbond hoort zijn bevel
voor het verloste IsraÃ«l:
zijn woord moet hen voortdurend leiden.

4. Volmaakt en heilig is de HEER.
Buig in aanbidding voor Hem neer,
dan zul je echte wijsheid leren.
Hij is de God die inzicht geeft;
verstandig is wie voor Hem leeft.
Voor altijd zal zijn volk Hem eren.

Adriaan Molenaar