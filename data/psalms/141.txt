Psalm 141

1. HEER, ik hef naar U beide handen
en roep U om mij bij te staan.
Neem mijn gebed als offer aan,
als wierook die voor U mag branden.

2. HEER, bewaak mijn mond, laat mij weten
wanneer het wijs is dat ik zwijg.
Geef dat ik niet naar onrecht neig,
met slechte mensen niet zal eten.

3. Graag leer ik van eerlijke mensen,
als zij mij straffen is het goed.
Als een slecht mens hetzelfde doet,
blijf ik het beste voor hem wensen.

4. Bijna dood, verspreid en verdreven
ligt heel uw volk al voor het graf.
Mijn oog wend ik niet van U af;
ik schuil bij U, houd mij in leven!

5. HEER, laat mij de val toch ontlopen
door slechte mensen klaargezet.
Verstrik hen in hun eigen net
en houd voor mij een uitweg open.

Ria Borkent/Jan Pieter Kuijper