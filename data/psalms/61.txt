Psalm 61

1. God, geef antwoord op mijn smeken.
Haast bezweken
leef ik ver bij U vandaan,
Luister naar mijn angstig klagen;
hoor mijn vragen.
Laat mij niet verloren gaan.

2. U, mijn schuilplaats en mijn toren,
wil mij horen;
wees opnieuw mijn toevluchtsoord. 
Veilig bij U weggekropen
blijf ik hopen
op U die mij altijd hoort.

3. Wie U dient, krijgt een beloning.
Geef de koning
leven tot in eeuwigheid.
Lof en lied zal ik vermengen,
offers brengen,
dag aan dag U toegewijd.

Arie Maasland