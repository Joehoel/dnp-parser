Psalm 21

1. HEER, ontzagwekkend is uw kracht!
Daarover juicht de koning.
Aan U dankt hij zijn kroning.
Zijn wens hebt U tot stand gebracht.
Als machtig eerbetoon
siert hem een gouden kroon.

2. Hij vroeg een lange levenstijd.
Die hebt U hem gegeven:
voor eeuwig mag hij leven.
U geeft hem glans en majesteit.
Uw goddelijk gezicht
zet hem in stralend licht. 

3. Hij wankelt niet, hij bouwt op God.
Uw liefde zal hem dragen.
Zijn vijand wordt verslagen.
Wie met de Allerhoogste spot
ontkomt niet aan zijn hand, 
niet aan zijn toorn die brandt. 

4. De tegenstanders wacht Gods straf:
Hij zal hen ru√Øneren, 
zijn vuur zal hen verteren.
Het nageslacht dat Hij hun gaf
wordt door die gloed verjaagd,
volkomen weggevaagd. 

5. Kwaad dat zij hebben uitgedacht -
het heeft geen kans van slagen.
Uw hand zal hen verjagen.
Verhef U, HEER, groot is uw kracht.
Dan klinkt ons mooiste lied:
uw macht verandert niet.

Bob Vuijk