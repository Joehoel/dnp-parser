Psalm 142

1. Wanhopig schreeuw ik tot de HEER;
mijn zorgen werp ik voor Hem neer.
Ik smeek om hulp, ik roep Hem luid;
mijn klachten stort ik voor Hem uit.

2. Toen ik geen kracht meer over had
was U erbij, U kent mijn pad.
Maar onderweg dreigt het gevaar:
er ligt een valstrik voor me klaar.

3. Vertwijfeld kijk ik om mij heen;
maar niemand helpt, ik ben alleen â€“
geen medemens die mij ziet staan,
geen schuilplaats waar ik heen kan gaan.

4. Ik roep tot U, ik blijf erbij:
U bent het toevluchtsoord voor mij.
HEER, alles wat ik heb, bent U.
Zie mijn ellende, help mij nu.

5. Geef antwoord, HEER; ik word belaagd,
door tegenstanders opgejaagd.
Ik ben verzwakt, hun macht is groot.
Verlos mij, red mij uit de nood!

6. Laat mij in vrijheid verdergaan,
dan hef ik weer een loflied aan
met ieder die rechtvaardig leeft:
U bent het die bescherming geeft.

Adriaan Molenaar