Psalm 140

1. Verlos mij, HEER, van slechte mensen.
Red mij van wie vechtlustig zijn,
van wie mij hatelijk verwensen.
Als slangen zijn ze, vol venijn.

2. Stop mensen, HEER, die op me loeren.
Misdadig spannen zij een net.
Met touwen willen zij me vloeren;
hun val is listig klaargezet.

3. Tot U roep ik: ‘U wilt bevrijden;
mijn God, U breekt voor mij een lans.
U bent mijn helm als ik moet strijden.
HEER, geef mijn vijanden geen kans.

4. Dat hun geweld henzelf zal raken;
dat hemelvuur hun hoofd verbrandt.
Wil aan hun spot een einde maken;
jaag de verraders uit het land.’

5. Ik weet: U helpt de vluchtelingen,
wie arm zijn, hulpeloos of zwak.
Oprechte mensen zullen zingen:
bij U is veilig onderdak.

Jan Pieter Kuijper