Psalm 98

1. Zing voor de HEER, om Hem te eren,
want Hij heeft wonderen verricht.
Hij wist met kracht te triomferen;
zijn recht kwam stralend aan het licht.
Hij wilde zich in liefde buigen
naar Israël, dat met Hem leeft.
De hele wereld is getuige:
Hij is het die verlossing geeft.

2. Juich, aarde, om de HEER te prijzen.
Speel op je harp, bazuin het uit.
Laat je trompet Hem eer bewijzen.
Zeeën en aarde, jubel luid!
Laat alle bergen vrolijk zingen;
rivieren, klap bij het refrein.
De HEER komt ons met recht omringen.
Zijn oordeel zal rechtvaardig zijn.

Arie Maasland