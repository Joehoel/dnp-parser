Psalm 67

1. God, geef genade, geef uw zegen; 
toon ons uw stralende gezicht.
Op aarde kent men dan uw wegen;
de wereld ziet uw reddend licht.

Refrein:
Laat elk volk U prijzen
U de eer bewijzen,
zeggen: God is goed!
Laat de wereld zingen
van de grote dingen
die U deed en doet.

2. Laat alle volken zich verblijden
omdat U wereldwijd regeert.
U zult de landen eerlijk leiden;
elk onrecht wordt door U gekeerd.

Refrein:
Laat elk volk U prijzen
U de eer bewijzen,
zeggen: God is goed!
Laat de wereld zingen
van de grote dingen
die U deed en doet.

3. De aarde heeft haar oogst gegeven;
God geeft ons zegen, dag na dag.
Ook wie in verre landen leven
vereren Hem met diep ontzag.

Optioneel refrein:
Laat elk volk U prijzen
U de eer bewijzen,
zeggen: God is goed!
Laat de wereld zingen
van de grote dingen
die U deed en doet.

Adriaan Molenaar