Psalm 54

1. Verlos mij, God, uw naam is groot.
Doe recht door krachtig op te treden.
Schenk aandacht, God, aan mijn gebeden;
hoor hoe ik roep in grote nood.
Mijn tegenstanders staan paraat
om mij met grof geweld te doden.
Ze denken niet aan uw geboden;
ze doen alsof U niet bestaat.

2. U, God, mijn helper, staat mij bij.
Ik weet mij, Heer, door U gedragen.
Breng hen die op mijn leven jagen
tot zwijgen, toon uw trouw aan mij.
Dan dank ik U met mijn gezang;	
bezield zal ik uw naam belijden.
U, goede God, wilt mij bevrijden.
De vijand maakt mij niet meer bang.

Jan Pieter Kuijper