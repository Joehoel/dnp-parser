Psalm 96

1. Zing voor de HEER als nooit tevoren.
Zing, heel de aarde, laat het horen:
groot is zijn trouw en majesteit.
Zing voor de HEER, want Hij bevrijdt.
Nooit gaan zijn macht en roem verloren.

2. De HEER is een geduchte koning;
idolen zijn een schijnvertoning.
Hij schiep de hemel door zijn woord.
Zijn glans en glorie duren voort;
zijn heerlijkheid vervult zijn woning.

3. Erken de HEER in alle landen:
Hij heeft en houdt de macht in handen.
Erken de HEER, kniel voor Hem neer.
Bewijs zijn naam de hoogste eer:
laat offers op zijn altaar branden.

4. Kniel voor Hem neer, Hij is verheven.
Laat heel de wereld voor Hem beven.
Vertel het overal: zijn hand
houdt deze aarde trouw in stand.
Hij oordeelt wie op aarde leven.

5. Hemel en aarde mogen juichen;
laat bos en veld van Hem getuigen.
De HEER, de rechter, komt eraan.
De volken zullen voor Hem staan
en voor zijn laatste oordeel buigen.

Arie Maasland