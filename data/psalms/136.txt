Psalm 136

1. Prijs de hoogverheven HEER;
Hij is goed, geef Hem de eer!
Want zijn liefde blijft altijd;
Hij is trouw in eeuwigheid.

2. Hij, de grote schepper, doet
wonderen in overvloed –
want zijn liefde blijft altijd;
Hij is trouw in eeuwigheid.

3. Hemel, zee en vasteland,
alles bracht Hij wijs tot stand –
want zijn liefde blijft altijd;
Hij is trouw in eeuwigheid.

4. Hij schiep sterren, zon en maan,
wees de wegen die zij gaan –
want zijn liefde blijft altijd;
Hij is trouw in eeuwigheid.

5. Trots Egypte strafte Hij;
zijn verdrukte volk kwam vrij –
want zijn liefde blijft altijd;
Hij is trouw in eeuwigheid.

6. Voor zijn opgeheven hand
ging het water aan de kant –
want zijn liefde blijft altijd;
Hij is trouw in eeuwigheid.

7. Met zijn mensen ging Hij mee;
Farao wierp Hij in zee –
want zijn liefde blijft altijd;
Hij is trouw in eeuwigheid.

8. Heel de reis door de woestijn
wilde Hij hun herder zijn –
want zijn liefde blijft altijd;
Hij is trouw in eeuwigheid.

9. Sterke vorsten vielen neer,
overwonnen door de HEER –
want zijn liefde blijft altijd;
Hij is trouw in eeuwigheid.

10. Israël kreeg uit zijn hand
blijvend het beloofde land –
want zijn liefde blijft altijd;
Hij is trouw in eeuwigheid.

11. Steeds heeft Hij aan ons gedacht,
ons bevrijd en hulp gebracht –
want zijn liefde blijft altijd,
Hij is trouw in eeuwigheid.

12. Ieder schepsel geeft Hij brood.
Prijs Hem, Hij is goed en groot!
Want zijn liefde blijft altijd,
Hij is trouw in eeuwigheid.

Adriaan Molenaar